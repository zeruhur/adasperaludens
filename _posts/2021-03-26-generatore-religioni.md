---
layout: post
title:  "Generatore Casuale di Religioni, per coloro che (non) credono"
author: "zeruhur"
comments: true
tags: [generatori, osr, vecchio carnevale blogghereccio]
categories: materiale
image:
---
Questo post partecipa al [Vecchio Carnevale Blogghereccio](https://oicn.icu/2021/Vecchio-Carnevale-Blogghereccio/), il tema di questo mese è la [religione](https://dismastersden.blogspot.com/2021/03/vecchio-carnevale-blogghereccio-la.html), ospitato dal sempiterno Dismaster FraNe.  
Un tema che mi ha dato molto filo da torcere. La seconda idea è stata di preparare un one page dungeon con il titolo *Il labirinto del Signore del Vuoto*. Prima o poi lo pubblicherò, quando troverò l'ispirazione per finirlo, ma ho dovuto constatare la sua temporanea assenza e per onestà intellettuale non mi andava di propinarvi una ciofeca.

Ecco quindi che vi propongo la prima idea, che sinceramente mi sembrava bislacca, ma che alla luce del fallimento di cui sopra mi sembra meglio che andare in bianco!  
Ecco quindi a voi: *Generatore Casuale di Religione* per le vostre campagne!

# Istruzioni generali
Tirate sulle seguenti tabelle per generare ciascun tema. Alcune tabelle dipendono da quelle precedenti

## Cosmogonia

| D8 | Il cosmo                                   |
|----|--------------------------------------------|
| 1  | È sempre esistito                          |
| 2  | È sorto dal nulla                          |
| 3  | Da un seme gettato nell'Oceano             |
| 4  | Creato da un/più Dio/Dei                   |
| 5  | È un continuo ciclo di trasformazioni      |
| 6  | È sorto dal Caos                           |
| 7  | È nato dalla separazione dell'Uovo Cosmico |
| 8  | È il corpo di Dio smembrato                |

## Principio Ordinatore

| D4 | Il Cosmo è ordinato da            |
|----|-----------------------------------|
| 1  | Il Caos, mitigato dalla Legge     |
| 2  | Dalla Legge, disturbata dal Caos  |
| 3  | Da un Principio (Tao, Logos, ecc) |
| 4  | Da un Dio unico e onnipotente     |

## Esseri Divini

| D10 | Gli Dei                                                                    |
|-----|----------------------------------------------------------------------------|
| 1   | Sono semplicemente idee nella mente delle persone                          |
| 2   | Sono esseri viventi divenuti immortali                                     |
| 3   | Erano dei re o capi deificati dopo la morte                                |
| 4   | Sono esseri immortali con poteri ma aspetto e vizi umani                   |
| 5   | Sono reali personificazioni di un concetto                                 |
| 6   | C'è un solo Dio personale, onnipotente e imperscrutabile                   |
| 7   | C'è un solo Dio impersonale che ha avviato il Cosmo e l'ha lasciato andare |
| 8   | Sono spiriti della Natura, che dimorano nei luoghi a loro cari             |
| 9   | Sono reali personificazioni di eventi naturali                             |
| 10  | Il Cosmo è Dio                                                             |

## Gli dei nel mondo

| D6  | Gli Dei (se esistono)                                       |
|-----|-------------------------------------------------------------|
| 1   | Vivono in una realtà extraplanare, disinteressati dal mondo |
| 2   | Sono custodi del Principio Ordinatore                       |
| 3   | Ingeriscono negli affari mortali                            |
| 4   | Osservano gli affari mortali, ma intervengono raramente     |
| 5   | Contemplano gli affari mortali, senza intervenire           |
| 6   | Sono stati uccisi                                           |

## La Religione

| D6  | La religione                                      |
|-----|---------------------------------------------------|
| 1   | È organizzata, con ministri e culti               |
| 2   | È personale, con rapporto diretto con la divinità |
| 3   | È segreta, per pochi iniziati                     |
| 4   | È predicata da monaci e preti erranti             |
| 5   | Non è praticata                                   |
| 6   | Tutte le opzioni sopra coesistono                 |

## Filosofia religiosa

| D6  | La filosofia di base della religione è |
|-----|----------------------------------------|
| 1   | Teismo                                 |
| 2   | Panteismo                              |
| 3   | Materialismo                           |
| 4   | Idealismo                              |
| 5   | Determinismo                           |
| 6   | Naturalismo                            |

## Riti e Feste

| D8  | Riti (solo se la religione è praticata)           |
|-----|---------------------------------------------------|
| 1   | È prevista la libagione                           |
| 2   | Sono previsti sacrifici animali                   |
| 3   | Sono previsti sacrifici umani                     |
| 4   | È previsto il sacro meretricio                    |
| 5   | Sono previsti riti orgastici                      |
| 6   | Sono previsti preghiera e raccoglimento           |
| 7   | Sono previste offerte in natura e denaro agli dei |
| 8   | È previsto lo studio e la pratica personale       |

## Luoghi di culto

| D6 | La religione è praticata (se lo è)                             |
|-----|---------------------------------------------------------|
| 1   | Ovunque, raccogliendosi in preghiera                    |
| 2   | Davanti al tempio, che è la dimora inacessibile del dio |
| 3   | Nei templi, che sono spazi dedicati al culto            |
| 4   | Nella natura, lontano dagli insediamenti                |
| 5   | Negli spazi pubblici                                    |
| 6   | In privato, nella dimora privata                        |

## La magia

| D6 | La magia                                                |
|-----|---------------------------------------------------------|
| 1   | È considerata peccaminosa e abominevole                 |
| 2   | Chi la pratica è considerato toccato dal divino         |
| 3   | È tollerata, ma solo se controllata da un ordine        |
| 4   | È praticata in segreto, dagli iniziati al culto         |
| 5   | È comune, non ha particolari relazioni con la religione |
| 6   | È rara, non ha particolari relazioni con la religione   |

