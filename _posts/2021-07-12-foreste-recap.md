---
layout: post
title:  "Vecchio Carnevale Blogghereccio: Foreste, il recap"
author: "zeruhur"
comments: true
tags: [vecchio carnevale blogghereccio]
categories: materiali
image:
---

Il mese di cui mi sono reso umilmente ospite a tema foreste è stato lento a carburare a causa degli impegni di tutti, ma ha chiuso con il botto!

Ha aperto le danze The Kernel In Yellow, con una sequenza di tabelle causali per generare l'incontro con il [Cervo Bianco]https://oicn.icu/2021/il-dono-del-cervo/)

Prosegue Lorenzo Bertini con un ["dungeon all'aperto"](https://dietroschermo.wordpress.com/2021/06/17/la-foresta-e-rimasta-di-sasso-un-dungeon-in-esterni/), qualcosa a metà tra un dungeoncrawl e un hexcrawl, completo ovviamente di mappa e incontri.

Yuri Zanelli ci presenta 1d10 incontri nella [Foresta delle Menzogne](https://castellochimerico.blogspot.com/2021/06/le-foreste-del-vecchio-carnevale.html), "in origine un luogo del Sogno di Changeling the Dreaming che però potete usare anche  per le vostre foreste stregate di qualsiasi GDR".

Il mio contributo per questo mese è virato alla fantascienza: vi presento [Rhea](https://zeruhur.space/syrinx/materiali/rhea-foresta-cielo.html), una sfera di Dyson... fatta di foreste! L'idea l'ho ovviamente rubata dagli alberi-stella di Dan Simmons... non sapete di che parlo? Leggetevi il ciclo di Hyperio, scioperati!

Simone Normanni ci propone un'altra dotta dissertazione e questa volta (allargando un po' il campo) ci presenta un saggio sull'uso dei [bastoni](https://grappaespada.wordpress.com/2021/06/23/ne-uccide-piu-il-bastone-che-la-spada-vcb/) in ambito medievale.

Fabio Milito Pagliara ci presenta un interessantissimo approccio alle foreste: [tabelle di affinità](https://d20d12.blogspot.com/2021/06/foresta-fosti-foresta.html) tra foresta ed esploratore che garantiscono vantaggi e hanno conseguenze sugli incontri.

Barakiel The Archangel si prende una pausa dalle sue monumentali avventure e ci presenta una tabella di [1d20 incontri nella foresta] (https://archangelruling.blogfree.net/?t=6289323).

Alessio Persichetti ci presenta [tre esagoni](https://deeperintothedungeon.wordpress.com/2021/06/29/vecchio-carnevale-bloghereccio-rovine-esagonali-nelle-foreste/) da poter piazzare dove meglio riteniamo opportuno nelle nostre mappe, con tanto di mappe disegnate e colorate a mano e parecchio originali, completi di luoghi e incontri. Il mio preferito è il bacino in rovina!

Prof. Marelli ci presenta una delle sue consuete disamine scientifiche, questa volta sugli [alberi e il loro uso nel medioevo](https://www.profmarrelli.it/2021/06/30/10-alberi-del-medioevo-e-i-loro-usi/). Come sempre approfondito e molto utile per chi voglia dare un dose di realismo alle proprie campagne.

Dismaster FraNe presenta un'ambientazione per avventure dettagliatissima, [una foresta di cristalli di smeraldo](https://dismastersden.blogspot.com/2021/06/la-foresta-smeraldina.html)!

Alex Bocchetto resta fedele alla propria ispirazione urbano/cyberpunk e ci restituisce una sua personale interpretazione del tema: [la foresta cementificata](https://mangustaexpress.com/lisola-delle-sopraelevate-la-foresta-cementificata), un'ambientazione per urbancrawl post-moderni!

Infine Iacopo Maffi ci presenta un saggio sul [rapporto uomo-foreste nel medioevo](https://write.as/jonnie/a-cosa-serve-una-foresta-nel-medioevo), ricordandoci la natura fortemente antropizzata dei boschi. Alla faccia della natura selvaggia!