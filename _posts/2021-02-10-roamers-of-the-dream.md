---
layout: post
title:  "Roamers of the Dream: un gioco d'avventura nelle terre del sogno"
author: "zeruhur"
comments: true
tags: [gist!, roamers of the dream]
categories: progetti
image:
---

Questa è la prima implementazione completa del mio [GIST!](https://zeruhur.itch.io/gist-ita) regolamento minimale pensato come "cassetta degli attrezzi".  
Il titolo è [*Roamers of the Dream*](https://zeruhur.itch.io/roamers-of-the-dream) e ha volutamente un'atmosfera vecchia scuola. 
Il gioco è liberamente scaricabile (e hackerabile), rilasciato con licenza CC-BY-SA 4.0.
Le regole sono molto leggere, il sistema di gioco è semplice da imparare e troverate tutto ciò di cui avete bisogno per giocare:

- Sei statistiche e nove abilità
- Meccaniche roll-over 2d6
- Magia in forma libera
- Tabelle casuali per ispirare i vostri personaggi e partite
- Due mappe (disponibili nel PDF e come download indipendenti)
- I giocatori assumeranno il ruolo di *Roamers* che dovranno vivere, sopravvivere e trovare un modo per svegliarsi prima di perdere definitivamente la loro Lucidità.
- La lucidità è un'abilità speciale, alternativa alla magia, che potenzialmente diminuisce con il tempo e l'uso.
- Il lancio di incantesimi è molto rischioso in quanto ha un'alta probabilità di causare brutte mutazioni sull'utente magico.

Lo scenario è Dromar, un vasto territorio circondato dalle Grandi Mura che racchiudono la Città, i Sobborghi, un'amena campagna e una fitta foresta.  
Dromar fu fondata nel livello inferiore del Sogno da Atlantidei e Lemuriani dopo il loro conflitto catastrofico ed è stata colonizzata dalla discendenza di altri sognatori.  
Rende omaggio ai grandi autori di Weird Tales e al lavoro di Yoshitoshi ABe e Haruki Murakami.

Avevo fretta di pubblicarlo perché volevo partecipare al [Dreaming Jam](https://itch.io/jam/dreaming-game-jam) su itch.io (che ha ispirato la sua scrittura in prima istanza).  
Quindi ci sono una serie di cose che spero di aggiungere nelle versioni future, come:

- il bestiario (che potrei rilasciare a breve come supplemento)
- regole per il morale
- limitazioni sull'armatura
- regole per generare le Profondità Mutevoli (il livello a dungeon sotto Dromar)
- una scheda del personaggio

Tuttavia, seppur nella filosofia del prodotto minimo garantito, credo che il gioco sia funzionale anche nella sua versione attuale.  
Per favore fatemi sapere cosa ne pensate e se avete suggerimenti per migliorarlo.  
Per ora è solo in inglese, i feedback mi servono anche per capire se valga la pena di localizzarlo nella nostra lingua.  
E se vi andasse di dare un piccolo contributo, be' schifo non mi farebbe  

<iframe frameborder="0" src="https://itch.io/embed/894389?linkback=true" width="552" height="167"><a href="https://zeruhur.itch.io/roamers-of-the-dream">Roamers of the Dream by zeruhur</a></iframe>

