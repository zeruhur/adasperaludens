---
layout: post
title:  "Rhea - La foresta dei cieli"
author: "zeruhur"
comments: true
tags: [traveller, cepheus engine, vecchio carnevale blogghereccio]
categories: materiali
image:
---

Ed eccoci al mio contributo per Il Vecchio Carnevale Blogghereccio di giugno, a tema foreste, ospitato su questo stesso blog.

![Il logo del Vecchio Carnevale Blogghereccio](https://i.imgur.com/yF1KpYD.jpg)

L'idea originale, mesi fa, quando pensai a questo tema era costruire un bel hexcrawl in una foresta ispirata al *mare della putrefazione* di *Nausicaä della Valle del vento*.

Purtroppo il tempo è tiranno e i progetti da seguire sono tanti e ho dovuto sacrificare un po' la mia partecipazione, nonostante che il mese mi veda ospite.

Poi ho pensato che il regolamento che non sta ricevendo sufficiente giustizia (neanche da me per primo che ne stato promotore in Italia) è Cepheus Engine. Sto cercando pian piano di rimediare con il podcast (che assicuro non essere fermo, solo a priorità più bassa di altri progetti) e presto mi impegnerò ad arbitrare una campagna.

Per il momento però presento questo breve contributo che descrive un mondo atipico per il sistema di Cepheus Engine. L'idea di base non è ovviamente mia (avrei troppa stima di me se lo fosse).

Ne *Il risveglio di Endymion* Dan Simmons descrive gli alberi-stella, megastrutture di dimensioni demenziali pari a quelle di una sfera di Dyson. A tutti gli effetti gli alberi-stella **sono** sfere di Dyson, ma anziché essere una fitta rete di satelliti (come l'idea originale del fisico) o un guscio che racchiude una stella (concezione più popolare nella fantascienza), gli alberi-stella sono una fitta foresta di forma sferica e dal diametro pari a quella di un pianeta di tipo terrestre che circonda una stella.

Non inserisco il riferimento al sottosettore e all'esagono di appartenenza, lasciando libero l'Arbitro di inserire il sistema dove preferisce. Per comodità inserisco i riferimenti al Milieu, la confederazione generica che uso per ambientare le mie campagne di Cepheus Engine.

# Rhea - La foresta dei cieli

*Rhea 0000 AYA0947-T Hi In 021 Na*

**Astroporto**: A - Eccellente - Può costruire astronavi interstellari e interplanetarie  
**Dimensioni**: Y - È una sfera vegetale di diametro pari all'orbita di un pianeta interno  
**Atmosfera**: A - Esotica - Bolle di atmosfera sono generate attorno ai centri abitativi  
**Idrografia**: 0 - Di per sé è simile a un mondo del vuoto, ma la foresta è mantenuta umida dalla vaporizzazione di comete catturate  
**Popolazione**: 9 - Miliardi di persone  
**Governo**: 4 - Democrazia rappresentativa  
**Livello di Legge**: 7 - Restrittivo  
**Livello Tecnologico**: T - la tecnologia necessaria per costruire Rhea va al oltre la maggior parte delle conoscenza del Milieu

Quando il Milieu, la comunità interstellare che copre una piccola frazione della Via Lattea nella regione mediana del Braccio di Orione, scoprì Rhea la foresta era già sviluppata tanto da abbracciare sfericamente la stella attorno cui orbita. 

Le origini di Rhea sono perdute nel mito. Gli attuale abitanti della sfera potrebbero o meno essere i discendenti dei suoi costruttori. Quali siano state le tecniche di incredibile livello utilizzate per la sua "crescita", la loro memoria è perduta. Solo le tecniche di mantenimento sono state tramandate. Anche così, il livello tecnologico di Rhea è il più elevato tra i mondi del Milieu.

Periodicamente vengono prelevate delle comete dalla nube di Oort del sistema per essere poi condotte ai margini della sfera, frantumate e vaporizzate per il mantenimento della foresta.

Tra i rami di Rhea vivono miliardi di individui sparsi nelle bolle abitative (città) della foresta. Le caratteristiche peculiari di questo mondo lo avvicinano in ogni caso a quelle di un mondo del vuoto e i suoi abitanti sono avvezzi all'uso di tute spaziali e a spostarsi con piccole navi spaziali tra punti lontani della sfera. Comunità più vicine tra loro sono collegate con sistemi di trasporto supersonici.

La cultura di Rhea è particolarmente esotica e disomogenea, avendo attirato molta immigrazione negli ultimi secoli. Il governo locale, tuttavia, è solidamente democratico e mantiene un livello di legge piuttosto elevato (tanto da consentire solo l'uso delle armi bianche). I viaggiatori avranno difficoltà a concludere i propri affari qui se costretti all'uso della forza.

Rhea è anche posto strategicamente tra rotte commerciali di rilievo del settore ed è diventato uno snodo naturale di molti affari (più o meno leciti, s'intende). Non sarà difficile trovare qualche lavoro per i viaggiatori che dovessero atterrare sui suoi rami.

| D6 | Incarichi disponibili                                                                                                                                                                                                                       |
|----|---------------------------------------------------------------------------------------------------------------------------------------------------------------------------------------------------------------------------------------------|
| 1  | Un signore del crimine di nome Mara Marte ha bisogno di qualcuno che smascheri un funzionario governativo corrotto. Inoltre, l'elettronica dell'equipaggio si guasta casualmente in un momento critico.                                     |
| 2  | Un alieno avicolo di nome Balhi ha bisogno di qualcuno che esplori il settore Kizo.                                                                                                                                                         |
| 3  | Un esploratore di nome Hawne Warte ha bisogno di qualcuno che dia la caccia e distrugga un robot tecnico disonesto. Inoltre, il lavoro deve essere completato senza coinvolgimenti ufficiali.                                               |
| 4  | Uno scienziato alieno di nome Zedi Hinaii ha bisogno di qualcuno che scorti un gruppo di astronavi cargo robot verso una colonia inesplorata nell'Ammasso Denaii. Inoltre, il lavoro deve essere completato senza coinvolgimenti ufficiali. |
| 5  | Un funzionario governativo di nome Cynthy Welly ha bisogno di qualcuno che esplori il Truma Rift. Tuttavia, il lavoro si rivela essere molto diverso da quello descritto.                                                                   |
| 6  | Un esploratore di nome Jana Reson ha bisogno di qualcuno che recuperi un oggetto dalle rovine di Colony Location Name. Inoltre, l'equipaggio deve viaggiare attraverso nuvole di radiazioni.                                                |