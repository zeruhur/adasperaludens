---
layout: post
title: Chi sono
permalink: /about/
tags: about
---

Roberto, classe 1984, nerd impenitente.

Mi è stato detto che la mia filosofia sui GDR presuppone un contratto sociale e una fiducia reciproca molto forti. È assolutamente vero. Ritengo che portare certi atteggiamenti al tavolo esula semplicemente dallo scopo di divertirsi implicito nel **gioco** (e mi spiace doverlo grassettare).  

Da ragazzino avrei voluto giocare di ruolo, ma non avevo un gruppo ed ero troppo timido per cercarne. All'università ebbi finalmente l'occasione di frequentare un gruppo e giocammo a una versione raffazzanota e completamente a caso di D&D 3.5 e contemporaneamente frequentai alcuni LARP di Vampiri nella provincia di La Spezia. La prima esperienza si concluse perché il gruppo si dedicò al soft air (!), l'altra perché non mi piaceva l'atteggiamento dei giocatori di LARP (anni dopo scoprii che era un sentimento comune a chi era fuori da quell'ambiente).  
Dopodiché, crisi di rigetto e cose della vita (la tesi, i primi lavori 12/7, le solite cose da medio ventenni insomma...) mi tennero fuori dal giro.

Mi sono interessato di nuovo nell'estate del 2019, dapprimo ho fatto incetta di *Risus* e *Lasers & Feelings* e tutti gli hack disponibili in giro. Poi ho comprato *Le cronache di Andor* perché era in offerta e mi era tornata voglia di dungeon delving. Poi è scoppiata la pandemia e il gruppo di amici con cui giocavo Andor è rimasto chiaramente diviso e mi sono improvvisato master con *Sword & Six-siders*. Non mi sono più fermato.

I miei GDR preferiti sono:
 - [_White Box: Fantastic Medieval Adventures_](https://www.drivethrurpg.com/product/190631/White-Box--Fantastic-Medieval-Adventure-Game) e [_Swords & Wizardry_](https://www.drivethrurpg.com/product/86546/Swords-and-Wizardry-Complete-Rulebook)
 -  [_Classic Traveller_](https://www.drivethrurpg.com/product/80192/CTTTBThe-Traveller-Book) e [_Cepheus Engine_](https://www.drivethrurpg.com/product/186894/Cepheus-Engine-System-Reference-Document) (che sto [traducendo](https://cepheus-engine-ita.github.io) con delle [belle persone](https://t.me/cepheus_engine_ita)) 
 -  In generale tutto ciò che è Old School / R.  
 -  Penso anche che se non fossimo troppo esigenti [_Risus_](https://www.drivethrurpg.com/product/170294/Risus-The-Anything-RPG) e il suo [_Companion_](https://www.drivethrurpg.com/product/203657/Risus-Companion?cPath=24710_27894) sarebbero più che sufficienti.

Sono membro il membro #1511 dell'International Order of Risus.

Cosa troverete qui:
- Recensioni non richieste di RPG pubblicati (più che altro in lingua inglese perché noi, purtroppo, facciamo ancora provincia).
- Materiali scovati in giro per i suddetti.
- Un sacco di considerazioni inutili, perlopiù di seconda mano, su _Swords & Wizardry_ e su _Cepheus Engine_.
- Se ci sarà tempo, aggiornamenti su un paio di progetti di mio pugno.